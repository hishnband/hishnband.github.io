---
layout: post
title: Iščemo (male in velike) odre
permalink: /iscemo-odre/
---

Hišniki vedno iščemo kakšen oder, kjer bi lahko igrali. V našem placu za vaje je luštno, a bi res raje igrali kje drugje. Poleg tega tam nimamo odra, kjer bi nabirali kilometrino pred živo publiko.

## Idealna predskupina

Na repertoarju imamo trenutno **12 lastnih skladb**, tako da smo lahko idealna predskupina. Repertoar raztegnemo na dobro šolsko uro, tako da z veseljem ogrevamo prazne dvorane, klube, travnike, pašnike in tudi kakšno jaso. Poleg tega naša virtuoznost zagotovo ne bo zasenčila headlinerjev, ker radi priznamo da smo ~tretji~ četrti najslabši bend na Slovenskem.

### Popestritev zabave

Radi pridemo tudi na razne zabave. Domače ali službene ... Ker nismo člani sindikata, radi igramo tudi na sindikalnih žurkah.

### Na potovanju

Ker premalo potujemo bomo veseli tudi kakšnega povabila na potovanje. Igramo lahko na vlaku, avtobusu, v kombiju, letalu ali na ladji. Še na splavu bi šlo.

## Imaš klub

Vse lastnike klubov / promotorje / menedžerje vabimo, da nas kontaktirate. Dosegljivi smo preko [Twitterja](https://twitter.com/hishnband), [Instagrama](https://instagram.com/hishnband/), [Facebooka](https://www.facebook.com/hishnband), ali pa nam celo [pošljete e-pošto](mailto:hishnband@gmail.com)! Faksa nimamo, ker je za luno.

Za orientacijo bodo pomagale [setliste na setlist.fm](http://www.setlist.fm/setlists/hish-n-band-5bc02fdc.html)
