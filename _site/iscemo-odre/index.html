<p>Hišniki vedno iščemo kakšen oder, kjer bi lahko igrali. V našem placu za vaje je luštno, a bi res raje igrali kje drugje. Poleg tega tam nimamo odra, kjer bi nabirali kilometrino pred živo publiko.</p>

<h2 id="idealna-predskupina">Idealna predskupina</h2>

<p>Na repertoarju imamo trenutno <strong>12 lastnih skladb</strong>, tako da smo lahko idealna predskupina. Repertoar raztegnemo na dobro šolsko uro, tako da z veseljem ogrevamo prazne dvorane, klube, travnike, pašnike in tudi kakšno jaso. Poleg tega naša virtuoznost zagotovo ne bo zasenčila headlinerjev, ker radi priznamo da smo ~tretji~ četrti najslabši bend na Slovenskem.</p>

<h3 id="popestritev-zabave">Popestritev zabave</h3>

<p>Radi pridemo tudi na razne zabave. Domače ali službene … Ker nismo člani sindikata, radi igramo tudi na sindikalnih žurkah.</p>

<h3 id="na-potovanju">Na potovanju</h3>

<p>Ker premalo potujemo bomo veseli tudi kakšnega povabila na potovanje. Igramo lahko na vlaku, avtobusu, v kombiju, letalu ali na ladji. Še na splavu bi šlo.</p>

<h2 id="imaš-klub">Imaš klub</h2>

<p>Vse lastnike klubov / promotorje / menedžerje vabimo, da nas kontaktirate. Dosegljivi smo preko <a href="https://twitter.com/hishnband">Twitterja</a>, <a href="https://instagram.com/hishnband/">Instagrama</a>, <a href="https://www.facebook.com/hishnband">Facebooka</a>, ali pa nam celo <a href="mailto:hishnband@gmail.com">pošljete e-pošto</a>! Faksa nimamo, ker je za luno.</p>
